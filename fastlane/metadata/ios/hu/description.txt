Az iNaturalist egy közösségi hálózat a biodiverzitással kapcsolatos információk megosztására a természet jobb megismerése érdekében. Az elsődleges cél az emberek és a természet összekapcsolása, a másodlagos cél pedig tudományos szempontból értékes biodiverzitási adatok gyűjtése ezekből a személyes találkozásokból.

Az iNaturalist vizuális hasonlóságon alapuló javaslatokkal és elkötelezett felhasználók általi ellenőrzéssel segít a növények és állatok pontos azonosításában. Csatlakozz több mint egymillió természetbarát és természettudós közösségéhez, akik segíthetnek neked többet megtudni a természetről! A megfigyeléseid rögzítésével és megosztásával kutatási minőségű adatokat hozol létre a természet jobb megértésén és védelmén dolgozó tudósok számára.
